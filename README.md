# Starterkode ING301 Prosjekt - Del A: Part A: Domenemodell og Basisfunksjonalitet

<p style="color:red">
_Du kan gjerne fjerne innholdet i denne filen og skrive din egen dokumentasjon av SmartHus-applikasjonen i denne
 [README.md](https://docs.github.com/en/repositories/managing-your-repositorys-settings-and-features/customizing-your-repository/about-readmes) filen 
 etter at du har laget din kopi at dette repository._
</p>


## Utsjekk og 'kom i gang'

**OBS! Det er bare en per gruppe som skal utføre følgende steg:**

Trykk på "Use this template".
Velg første opsjon "Create a new repository".
Du kommer til en ny side.
Her skal du gi repo'en et godt navn, f.eks. noe somm inneholder ing301 og ditt gruppenummer.
Du skal gjøre repo'en privat slik at bare inviterte folk kan se inneholdet.

![Skjermmbilde: Create from Templae](https://raw.githubusercontent.com/selabhvl/ing301public/main/resources/images/skjermbildet-template-repo.jpg)

Når du har opprettet repo'en kan du dele tilgang med dine gruppemedlemmer.
Når du er på hovedsiden (dvs. `https://github.com/{ditt brukernavn}/{ditt valgte repo navn}`) går du på "Settings" > "Collaborators and teams" > "Add people":
Du kan søke opp de andre med deres GitHub brukernavn eller epost.
Alle gruppemedlemmer må minst ha `Write`-rollen.
I tillegg skal dere legge til github brukerne til [Patrick](https://github.com/webminz) (@webminz) og [Lars](https://github.com/lmkr) (@lmkr) med rollen `Read`.

![Skjermbildet: Legg til medlemmer](https://raw.githubusercontent.com/selabhvl/ing301public/main/resources/images/screenshot-github-collaborators.png)

Når tilgangene er på plass kan alle i gruppen ssjekke ut koden på vanlig måte.
Trykk på "Code" på hovedsiden og så kopierer du URLen.
I GitHub Dekstop på venstre siden trykker du på "Add" > "Clone Repository" og så limer du inn URLen.
Da vil du få lastet ned koden lokalt og du kan begynne med prosjektet.
Vi anbefaler at du åpner prosjektet i VS Code eller PyCharm som du hadde gjort med oppvarmingsoppgaven.

## Mappestruktur

Når dere åpner prosjektet vil dere se følgende mappestruktur:

```
.
├── README.md
├── domainmodel.[..]      <--- Her skal dere legger dere klassediagrammet dere har tegnet
├── .gitignore
├── .github
│  └── workflows
│     └── check-assignment-code.yaml
├── .git
│  └── ...
├── smarthouse
│  ├── __init__.py
│  └── domain.py          <--- Her skal dere legger inn deres klasser og utvide den eksisterende koden
└── tests
   ├── __init__.py
   ├── demo_house.py      <--- Her skal dere bygge opp "demohuset" ved å bruke deres klasser
   └── test_part_a.py     <--- Målet til slutt er å få alle tester her til å bli "grønn"
```

De _fire_ relevante plassene i denne mappestrukturen er markert med kommentarer.

## Fremgansmåte

**For mange blir det sikkert første gang at dere utvikler et større programvaresystem. Det er viktig _"en dyp pust inn"_ før dere
setter i gang. For å ikke bli overveldet, har vi lagt en steg-for-steg oppskrift hvordan denne oppgaven skal løses:**

1. Begynn med å lese nøye gjennom [Problembeskrivelsen](https://github.com/selabhvl/ing301public/blob/main/project/index.md) og lag deretter en _domenemodell_ (klassediagramm) av det hele.
   Du skal lage forskjellige klasser for de foskjellige enhetene. Inkluder også de klassene som allerede finnes i `smarthouse/domain.py`.
   Du kan tegne klassedigramm enten på ark/whiteboard (husk å scanne det etterpå eller ta bildet) eller et grafisk verktøy som [diagrams.net](https://www.diagrams.net/) eller [Figma](https://www.figma.com/).
   Klassediagrammet skal lagres enten som PDF eller bildefil (`.jpg`, `.png`, `.svg`) og lastes opp i roten til repo'en med navn `domainmodel.<filtype>` (dette skal være deres første egen commit!). 
2. I neste steg skal klassediagrammet dere har laget oversettes til konkrete klasser i Python ved å utvide `smarthouse/domain.py` filen. 
   Dere betyr at dere skal legge til klasser som representer rom, etasjer og de forskjellige type enheter. 
   Tenk på hva slags attributter (dvs. de som settes i konstruktor: `__init__`-funskjonen) og _metodene_ (funksjoner innen en klasse) hver enkelt klasse trenger.
3. Som neste steg anbefaler vi at dere tar en kikk på klassen `SmartHouse` i `smarthouse/domain.py`: Her finner dere en rekke funksjoner som mangler en korrekt implementasjon.
    Deres oppgave er å skrive funksjonaliteten til hver enkelt funksjon som det er beskrevet i kommentaren ved å bruke deres nylagte klasser.
4. Etterpå kan dere begynne å legge inn et "Demo Hus" som er beskrevet på [denne siden](https://github.com/selabhvl/ing301public/blob/main/project/demo.md). Dette skal gjøres i files `tests/demo_house.py`
    ved å bruke de forskjellige `regiser_`-funskjonene i `SmartHouse` som dere har nettop implementert. 
5. Til slutt gjenstår det å få alle tester i `tests/test_part_a.py` til å bestå. Sjekk implementasjonskravene nedenfor for å sjekke 
    om dere eventuelt trenger å utvide dere klasse om noen attributter eller metoder. 


## Implementasjonskrav

I de gitte Unit-testene forventes det at objekter som representerer enheter tilbyr spesifikke funksjoner, konkret:

- Alle enheter skal minst følgende attributter: `id`, `supplier`, `model_name` som inneholder den tekniske identifikatoren,
  produsentnavn og modellnavn
- Alle enheter skal minst tilbyr følgende metoder: `is_actuator()`, `is_sensor()`, og `get_device_type()`. Førstnevnte 
 returnerer en boolsk verdi som gir uttrykk for om enheten er en aktuator eller en sensor. Sistnevnte funksjon returnerer en 
 tekst (`str`) som beskriver hva konkret type enhet det er, f.eks `Heat Pump`, `Smart Lock`, osv.
- Alle sensorer skal tilby en metode `last_measurement` som returnerer en objekt av type `Measurement`. Målenheten i målingen
 skal samsvare med måleenheten av sensoren (f.eks. måler en temperaturmåler in enheten celsius: `"°C"`). For verdien kan du velge 
 en helt tilfeldig numerisk verdi (du kan f.eks. bruke [random modulen](https://docs.python.org/3/library/random.html)) og `timestamp`
 skal være en tekstuell representasjon av et tidspunkt (du kan f.eks. bruke [ISO-8601](https://en.wikipedia.org/wiki/ISO_8601)).
- Alle aktuatorer skal tilby metodene: `turn_on()`, `turn_off()`, `is_active()`. Sistnevnte skal returnere `True` hvis enheten har blitt slått 
 på med `turn_on()`. Tar også hensyn til at visse aktuatorer kan også gis et "`target_value`" (f.eks. panelovn eller varmepumper kan settes til en ønsket temperatur).

Tar gjerne en titt i [testfilen](https://github.com/selabhvl/ing301-projectpartA-startcode/blob/main/tests/test_part_a.py) for å sjekke hvilke funksjoner forventes av deres domenemodell.

